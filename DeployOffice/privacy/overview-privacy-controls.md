---
title: Pregled kontrolnikov za zasebnost za Microsoft 365 aplikacije za podjetja
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Officeovim skrbnikom zagotavlja pregled kontrolnikov zasebnosti za Aplikacije ogrodja Microsoft 365 za podjetja (prej imenovan Office 365 ProPlus), vključno z diagnostičnimi podatki in povezanimi izkušnjami.
hideEdit: true
ms.openlocfilehash: d984be8ef09c8a46c4588ae643c4d6ebad1b2533
ms.sourcegitcommit: 2c4bf05e77415559080766cc7d7f241e9f968108
ms.translationtype: HT
ms.contentlocale: sl-SI
ms.lasthandoff: 03/24/2021
ms.locfileid: "51181711"
---
# <a name="overview-of-privacy-controls-for-microsoft-365-apps-for-enterprise"></a>Pregled kontrolnikov za zasebnost za Microsoft 365 aplikacije za podjetja

> [!NOTE]
> Če si želite ogledati seznam Officeovih izdelkov, ki so zajeti v teh informacijah o zasebnosti, glejte [Kontrolnike zasebnosti, ki so na voljo za Officeove izdelke](products-versions-privacy-controls.md).

Microsoft si prizadeva, da vam omogoči informacije in kontrolnike, ki jih potrebujete za sprejemanje odločitev o načinu zbiranja in uporabe vaših podatkov pri uporabi storitve Aplikacije ogrodja Microsoft 365 za podjetja (prej imenovan Office 365 ProPlus).

Od različice 1904 storitve Aplikacije ogrodja Microsoft 365 za podjetja dalje, boste lahko uporabljali nove, posodobljene in izboljšanje kontrolnike zasebnosti za ta področja:
- ***Diagnostični podatki*** o uporabljeni programski opremi odjemalca za Office v računalnikih z nameščenim sistemom Windows v vaši organizaciji, ki jih je sistem zbral in poslal Microsoftu.
- ***Povezane izkušnje***, ki za omogočanje razširjenih Officeovih funkcij uporabljajo storitve v oblaku.

V sklopu sprememb smo dodali nove in posodobljene elemente uporabniškega vmesnika in nastavitve pravilnika.

## <a name="diagnostic-data-sent-from-microsoft-365-apps-for-enterprise-to-microsoft"></a>Diagnostični podatki, ki so bili poslani iz aplikacij Microsoft 365 za podjetja v Microsoft

Diagnostični podatki se uporabljajo za zaščito, posodobitev, zaznavanje težav in njihovo odpravljanje v Officeu ter za izboljšave izdelka. Ti podatki ne vključujejo uporabniškega imena ali e-poštnega naslova, vsebine datotek uporabnika ali informacij o aplikacijah, ki niso del Officea.

Ti diagnostični podatki so zbrani in poslani Microsoftu. V njih so podatki o odjemalski programski opremi za Office v napravi uporabnika v vaši organizaciji.

Izbirate lahko med tremi ravnmi diagnostičnih podatkov programske opreme odjemalca za Aplikacije ogrodja Microsoft 365 za podjetja:

- **Zahtevano** – najnižja raven podatkov, ki še omogoča varnost, posodobitev in pričakovano delovanje Officea v napravi, v kateri je sistem nameščen.

- **Izbirno** – dodatni podatki, ki zagotavljajo izboljšave izdelkov in omogočajo razširjene informacije za zaznavanje, diagnosticiranje in odpravljanje težav.

- **Nobena** – zbrani in poslani niso nobeni diagnostični podatki o programski opremi odjemalca za napravo, v kateri je nameščen Office. Vendar pa s to možnostjo znatno omejite našo zmogljivost zaznavanja, diagnosticiranja in odpravljanja težav, na katere lahko naletijo vaši uporabniki pri uporabi Officea.

Zahtevani diagnostični podatki lahko na primer vključujejo informacije o različici Officea, nameščeni v napravi, ali informacije o zrušitvah Officeovih aplikacij, ko poskušate odpreti dokumente. Izbirni diagnostični podatki lahko vključujejo informacije o času, ki je zahtevan za shranjevanje dokumenta, in morda ponazarjajo na težavo, povezano s shranjevanjem v vašo napravo.

Če se odločite, da nam boste poslali izbirne diagnostične podatke, nam boste prav tako poslali še zahtevane diagnostične podatke.

Kot skrbnik organizacije lahko z nastavitvijo pravilnika določite, katero raven diagnostičnih podatkov bomo prejeli. Izbirni diagnostični podatki bodo poslani Microsoftu, razen če ne spremenite nastavitve. Če nam posredujete izbirne diagnostične podatke, bo ekipa Officeovih inženirjev lahko uspešnejša pri zaznavanju, diagnosticiranju in omejitvi težav in bo tako zmanjšala negativne učinke na vašo organizacijo.

Če so vaši uporabniki vpisani v Office s poverilnicami organizacije, ki jih včasih imenujemo tudi službeni ali šolski račun, ne bodo mogli spremeniti ravni diagnostičnih podatkov za svoje naprave.

Ti diagnostični podatki ne vključujejo imen uporabnikov, njihovih e-poštnih naslovov ali vsebine njihovih datotek v Officeu. Nas sitem ustvari enolični ID, ki ga poveže z diagnostičnimi podatki o vaših uporabnikih. Ko prejmemo diagnostične podatke, iz katerih je razvidno, da se je ena naših aplikacij 100-krat nepravilno zaustavila, lahko s tem ID-jem določimo, ali je 100 zrušitev povzročil en uporabnik oziroma je 100 uporabnikov doživelo vsako po eno zrušitev. Enoličnega ID-ja ne bomo uporabili za prepoznavanje določenega uporabnika.

Če si želite ogledati, katere vrste diagnostičnih podatkov so poslane Microsoftu, uporabite brezplačen pregledovalnik diagnostičnih podatkov, ki ga lahko prenesete in namestite iz Trgovine Microsoft.

Več informacij je na voljo v teh člankih:

- [Zahtevani diagnostični podatki za Office](required-diagnostic-data.md)
- [Izbirni diagnostični podatki za Office](optional-diagnostic-data.md)
- [Uporaba nastavitev pravilnika za upravljanje kontrolnikov zasebnosti za Microsoft 365 aplikacije za podjetja](manage-privacy-controls.md)
- [Uporaba nastavitev za upravljanje kontrolnikov zasebnosti za Office za Mac](mac-privacy-preferences.md)
- [Uporaba nastavitev za upravljanje kontrolnikov zasebnosti za Office v napravah s sistemom iOS](ios-privacy-preferences.md)
- [Uporaba nastavitev pravilnika za upravljanje kontrolnikov zasebnosti za Office v napravah s sistemom Android](android-privacy-controls.md)
- [Uporaba pregledovalnika diagnostičnih podatkov z Officeom](https://support.microsoft.com/office/cf761ce9-d805-4c60-a339-4e07f3182855)

## <a name="connected-experiences-for-microsoft-365-apps-for-enterprise"></a>Povezane izkušnje za Aplikacije ogrodja Microsoft 365 za podjetja

Aplikacije ogrodja Microsoft 365 za podjetja sestavljajo aplikacije odjemalske programske opreme in povezane izkušnje, zasnovane tako, da vam omogočajo bolj učinkovito ustvarjanje, komuniciranje in sodelovanje. Sodelovanje z drugimi na dokumentu, ki je shranjen v storitvi OneDrive za podjetja, ali prevajanje vsebine Wordovega dokumenta v drug jezik sta primera povezanih izkušenj.

Zavedamo se, da bi morda radi izbirali, katere vrste povezanih izkušenj so na voljo za vaše uporabnike pri delu v Officeovih aplikacijah. Kot skrbnik organizacije imate na voljo nastavitve pravilnika, s katerimi lahko določite, ali svojim uporabnikom želite omogočiti te vrste povezanih izkušenj:

- **Izkušnje, s katerimi lahko analizirate vsebino** – izkušnje, ki na podlagi Officeove vsebine nudijo priporočila za načrte, predloge za urejanje, vpoglede v podatke in podobne funkcije. Na primer Oblikovalnik za PowerPoint ali Prevajalnik.

- **Izkušnje, s katerimi lahko prenašate spletno vsebino** – izkušnje, ki vam omogočajo, da poiščete in prenesete spletno vsebino, vključno s predlogami, slikami, 3D-modeli, videoposnetki in referenčnim gradivom, s katero izpopolnite svoje dokumente. Denimo Officeove predloge ali orodje za hitri začetek za PowerPoint.

Svojim uporabnikom želite na primer omogočiti povezane izkušnje, s katerimi lahko prenašajo spletno vsebino, ne pa povezanih izkušenj, s katerimi lahko analizirajo vsebino. Če ne konfigurirate teh nastavitev pravilnika, so te povezane izkušnje na voljo vašim uporabnik om.

Na voljo je tudi nastavitev pravilnika, s katero lahko izklopite te povezane izkušnje in obenem tudi druge povezane izkušnje, kot sta soavtorstvo dokumentov in spletna shramba datotek. Tudi če s to nastavitvijo pravilnika izklopite vse te povezane izkušnje, bo določena Officeova funkcionalnost še vedno na voljo, na primer sinhronizacija vašega nabiralnika v Outlooku, uporaba skupin ali Skype za podjetja ter vse osnovne storitve, opisane v nadaljevanju tega članka.

Če se odločite, da svojim uporabnikom ne boste omogočili določenih vrst povezanih izkušenj, bo trak ali meni za te povezane izkušnje zatemnjen oziroma bodo uporabniki prejeli sporočilo o napaki, ker so poskušali uporabiti te povezane izkušnje.

Če so vaši uporabniki vpisani v Office s poverilnicami organizacije, ki jih včasih imenujemo tudi službeni ali šolski račun, ne bodo mogli vklapljati teh povezanih izkušenj oziroma jih izklapljati.

Več informacij je na voljo v teh člankih:

- [Povezane izkušnje v Officeu](connected-experiences.md)
- [Uporaba nastavitev pravilnika za upravljanje kontrolnikov zasebnosti za Microsoft 365 aplikacije za podjetja](manage-privacy-controls.md)
- [Uporaba nastavitev za upravljanje kontrolnikov zasebnosti za Office za Mac](mac-privacy-preferences.md)
- [Uporaba nastavitev za upravljanje kontrolnikov zasebnosti za Office v napravah s sistemom iOS](ios-privacy-preferences.md)
- [Uporaba nastavitev pravilnika za upravljanje kontrolnikov zasebnosti za Office v napravah s sistemom Android](android-privacy-controls.md)

## <a name="optional-connected-experiences-for-microsoft-365-apps-for-enterprise"></a>Izbirne povezane izkušnje za Aplikacije ogrodja Microsoft 365 za podjetja

Poleg povezanih izkušenj, omenjenih v tem članku, ki so del storitve Aplikacije ogrodja Microsoft 365 za podjetja, lahko izbirate še med dodatnimi izbirnimi povezanimi izkušnjami, s katerimi lahko vaši uporabniki dostopajo do svojih računov organizacije. Na primer funkcije LinkedIn pomočnika za življenjepis v Wordu ali funkcija 3D-zemljevidov v Excelu, ki uporablja Bing.

To so izbirne povezane izkušnje, ki niso zajete v komercialno pogodbo organizacije z Microsoftom, temveč jih urejajo ločeni pogoji in določila. Izbirne povezane izkušnje, ki jih neposredno ponuja Microsoft uporabnikom in jih ureja [pogodba o Microsoftovih storitvah](https://www.microsoft.com/servicesagreement) in ne [pogoji spletnih storitev](https://www.microsoft.com/licensing/product-licensing/products).

Ker te izbirne povezane izkušnje urejajo ločeni pogoji in določila, jih lahko upravljate ločeno od povezanih izkušenj, opredeljenih v tem članku. Kot skrbnik organizacije lahko z nastavitvijo pravilnika določite, ali so te izbirne povezane izkušnje vašim uporabnikom na voljo kot skupina. Če ne konfigurirate te nastavitve pravilnika, so te izbirne povezane izkušnje na voljo vašim uporabnikom.

Tudi če se odločite, da bodo te izbirne povezane izkušnje na voljo vašim uporabnikom, jih lahko ti izklopijo kot skupino tako, da odprejo [pogovorno okno z nastavitvami zasebnosti](https://support.microsoft.com/office/3e7bc183-bf52-4fd0-8e6b-78978f7f121b). Vašim uporabnikom je ta izbira na voljo samo, če so vpisani v Office s svojimi poverilnicami organizacije (včasih jih imenujemo tudi službeni ali šolski račun), ne pa če so vpisani z osebnim e-poštnim naslovom.

Več informacij je na voljo v teh člankih:

- [Pregled izbirnih povezanih izkušenj v Officeu](optional-connected-experiences.md)
- [Uporaba nastavitev pravilnika za upravljanje kontrolnikov zasebnosti za Microsoft 365 aplikacije za podjetja](manage-privacy-controls.md)
- [Uporaba nastavitev za upravljanje kontrolnikov zasebnosti za Office za Mac](mac-privacy-preferences.md)
- [Uporaba nastavitev za upravljanje kontrolnikov zasebnosti za Office v napravah s sistemom iOS](ios-privacy-preferences.md)
- [Uporaba nastavitev pravilnika za upravljanje kontrolnikov zasebnosti za Office v napravah s sistemom Android](android-privacy-controls.md)
- [Uporaba nastavitev pravilnika za upravljanje kontrolnikov zasebnosti za aplikacije Office v spletu.](office-web-privacy-controls.md)

## <a name="required-service-data-for-connected-experiences"></a>Zahtevani podatki storitev za povezane izkušnje

Ko uporabljate povezano izkušnjo, se podatki pošljejo Microsoftu, ki jih obdela in vam zagotovi to povezano izkušnjo. Ti podatki so ključnega pomena, nam omogočajo zagotavljanje teh povezanih izkušenj v oblaku. Tem podatkom pravimo obvezni podatki storitve.

Obvezni podatki storitve lahko vključujejo informacije, povezane z delovanjem povezane izkušnje, ki so potrebne za ohranitev varnosti, ažurnosti in pričakovanega delovanja storitve. Če se odločite za uporabo povezane izkušnje, ki analizira vašo vsebino, na primer Prevajanje v Wordu, se besedilo, ki ste ga napisali v dokumentu in izbrali za prevajanje, tudi poslano in obdelano, da se vam zagotovi povezana izkušnja. Obvezni podatki storitve lahko vključujejo informacije, ki jih zahteva povezana izkušnja za izvedbo opravila, kot so informacije o konfiguraciji aplikacije Office.

Če želite več informacij, preberite [Zahtevani podatki storitev za Office](required-service-data.md).

## <a name="essential-services-for-microsoft-365-apps-for-enterprise"></a>Povezane izkušnje za Aplikacije ogrodja Microsoft 365 za podjetja

Obstaja tudi nabor osnovnih storitev za delovanje storitve Programi Microsoft 365 za podjetja, ki jih ni mogoče onemogočiti. Na primer storitev licenciranja, s katero potrdite, da imate ustrezno licenco za uporabo Aplikacij ogrodja Microsoft 365 za podjetja. Zahtevani podatki o teh storitvah so zbrani in poslani Microsoftu, ne glede na to, ali imate konfigurirane druge nastavitve pravilnika.

Če želite več informacij, preberite [Ključne storitve za Office](essential-services.md).

## <a name="related-articles"></a>Sorodni članki
- [Zasebnost pri Microsoftu](https://privacy.microsoft.com/)
- [Zasebnost v sistemu Windows](/windows/privacy/)