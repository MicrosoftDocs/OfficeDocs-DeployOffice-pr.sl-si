---
title: Pregled izbirnih povezanih izkušenj v Officeu
ms.author: danbrown
author: DHB-MSFT
manager: laurawi
ms.audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Officeovim skrbnikom omogoča informacije o izbirnih povezanih izkušnjah, vključno s pogoji uporabe.
hideEdit: true
ms.openlocfilehash: 217fd5b2aa29ad44c2caeea394d4cdf6dc8a824c
ms.sourcegitcommit: e9c35e7cb930d13383817e69ef019b7cd6b06f2a
ms.translationtype: HT
ms.contentlocale: sl-SI
ms.lasthandoff: 04/30/2019
ms.locfileid: "33484402"
---
# <a name="overview-of-optional-connected-experiences-in-office"></a>Pregled izbirnih povezanih izkušenj v Officeu

Če imate službeni ali šolski račun, vam je skrbnik organizacije morda omogočil možnost uporabe ene ali več storitev v oblaku (imenujemo jih tudi »izbirne povezane izkušnje«) za uporabo v aplikacijah storitve Office 365 ProPlus. Te storitve v oblaku so izbirne. Sami se odločite, ali jih želite uporabljati. Za storitve veljajo pogoji [pogodbe o Microsoftovih storitvah](https://www.microsoft.com/servicesagreement) in [izjave o zasebnosti](https://privacy.microsoft.com/). V nekaterih primerih lahko veljajo tudi drugi pogoji. V tem članku smo navedli storitve v oblaku, podrobneje razložili njihove pogoje uporabe in opisali, kako jih lahko kadar koli izklopite oz. vklopite.

> [!NOTE]
> Če ste skrbnik, preberite članek [Uporaba nastavitev pravilnika za upravljanje kontrolnikov zasebnosti za Office 365 ProPlus](manage-privacy-controls.md), v katerem boste izvedeli več informacij o podeljevanju ali omejevanju možnosti uporabnikov, da uporabijo izbirne povezane izkušnje.

### <a name="if-you-use-these-services-what-terms-of-use-do-you-need-to-agree-to"></a>S katerimi pogoji uporabe se moram strinjati, če želim uporabljati te storitve?

Pomembno je, da se zavedate, da te izbirne storitve v oblaku niso zajete v Microsoftovo licenco, ki jo ima vaša organizacija. Temveč imate licenco za njihovo uporabo vi. Če uporabljate te izbirne storitve v oblaku, se prav tako strinjate s pogoji [pogodbe o Microsoftovih storitvah](https://www.microsoft.com/servicesagreement) in [izjave o zasebnosti](https://privacy.microsoft.com/). Prav tako lahko veljajo dodatni pogoji, kar je odvisno od storitev, ki jih uporabljate. V večini primerov je uporaba teh storitev brezplačna. Če morate za uporabo storitve plačati pristojbino (kot to na primer velja za nekatere [dodatke za Office,](https://support.office.com/article/16278816-1948-4028-91E5-76DCA5380F8D) ki jih lahko prenesete iz Trgovine Office), boste na to pozvani pred uporabo.

## <a name="experiences-that-rely-on-bing"></a>Izkušnje, ki za delovanje uporabljajo Bing

Nekatere storitve v oblaku za delovanje uporabljajo Microsoft Bing. Microsoft Bing je v primerjavi s storitvijo Office 365 ProPlus ločena storitev, ki jo upravlja Microsoft. Izkušnje, ki jo uporabljajo v aplikacijah za Office 365 ProPlus, so: [3D-zemljevidi](https://support.office.com/article/6b56a50d-3c3e-4a9e-a527-eea62a387030), [grafikoni z zemljevidi](https://support.office.com/article/f2cfed55-d622-42cd-8ec9-ec8a358b593b), [vstavljanje spletnih slik](https://support.office.com/article/3C51EDF4-22E1-460A-B372-9329A8724344), [vstavljanje spletnih 3D-modelov](https://support.office.com/article/ec5feb79-b0af-47f6-a885-151fcc88ac0a), [Orodje za hiter začetek za PowerPoint](https://support.office.com/article/4784f273-0b2c-456c-9c89-24e5b977c224), [raziskovalec](https://support.office.com/article/1728f286-8702-4d72-8169-ab7677ca0e1f) in [pametno iskanje](https://support.office.com/article/debf2083-5ac0-4739-8667-ae2467bec044). Za te storitve prejmete licenco in zanje veljajo pogoji [pogodbe o Microsoftovih storitvah](https://www.microsoft.com/servicesagreement) in [izjave o zasebnosti](https://privacy.microsoft.com/). Poizvedbe, ki jih med uporabo teh storitev opravite v organizaciji Office 365 ProPlus, so poslane organizaciji Microsoft Bing. Organizacija Bing jih ne bo povezala z vami.

## <a name="experiences-that-rely-on-linkedin"></a>Izkušnje, ki za delovanje uporabljajo LinkedIn

[Pomočnik za zemljepis](https://support.office.com/article/444ff6f0-ef74-4a9c-9091-ffd7a9d1917a) zagotavlja izkušnjo v Wordu, ki za delovanje uporablja LinkedIn. Omogoča vam zamisli za vaš življenjepis. LinkedIn je samostojno podjetje v lasti Microsofta. Če uporabljate pomočnika za življenjepis, poleg [pogodbe o Microsoftovih storitvah](https://www.microsoft.com/servicesagreement) in [izjave o zasebnosti](https://privacy.microsoft.com/) veljata še [uporabniška pogodba za LinkedIn in pravilnik o zasebnosti](https://www.linkedin.com/legal/user-agreement). Poizvedbe, ki jih med uporabo teh storitev opravite v organizaciji Office 365 ProPlus, so poslane organizaciji LinkedIn. Organizacija LinkedIn jih ne bo povezala z vami. Za uporabo te storitve v oblaku ne potrebujete računa za LinkedIn.

Opomba: z nastavitvijo pravilnika, opisano v nadaljevanju, ni mogoče upravljati izkušenj, ki zahtevajo, da račun za LinkedIn povežete z Microsoftovim službenim ali šolskim računom. Če želite upravljati to vrsto izkušenj (kot so podatki o storitvi LinkedIn na [kartici profila](https://support.office.com/article/e80f931f-5fc4-4a59-ba6e-c1e35a85b501) v Outlooku), preberite članek [Povezovanje računa za LinkedIn in Microsoftovega računa](https://support.office.com/article/dc81cc70-4d64-4755-9f1c-b9536e34d381).

## <a name="experiences-that-rely-on-other-microsoft-owned-online-services-andor-services-owned-by-third-parties"></a>Izkušnje, ki za delovanje uporabljajo Microsoftove spletne storitve in/ali storitve tretjih oseb

### <a name="office-store"></a>Trgovina Office 

Ko uporabite Trgovino Office, je ta določena s [pogodbo o Microsoftovih storitvah](https://www.microsoft.com/servicesagreement) in [izjavo o zasebnosti](https://privacy.microsoft.com/). Vendar pa so [dodatki za Office](https://support.office.com/article/16278816-1948-4028-91E5-76DCA5380F8D), ki jih prenesete iz Trgovine Office, zajeti v pogojih uporabe ponudnika dodatkov. Ti so lahko različne organizacije ali podjetja, ki vam lahko zaračunajo tudi pristojbino za uporabo. Preverite dovoljenja, izjavo o zasebnosti in pogoje licence za vsak dodatek, da izveste, kateri pogoji veljajo. Nato se odločite, ali se strinjate s pogoji uporabe, ki jih ponuja ta organizacija.

### <a name="insert-online-video"></a>Vstavljanje spletnega videoposnetka

[Vstavljanje spletnega videoposnetka](https://support.office.com/article/8340EC69-4CEE-4FE1-AB96-4849154BC6DB) vam omogoča, da v dokument vstavite videodatoteke. Za izkušnjo vstavljanja spletnih videoposnetkov veljata [pogodba o Microsoftovih storitvah](https://www.microsoft.com/servicesagreement) in [izjava o zasebnosti](https://privacy.microsoft.com/). Dodatni pogoji uporabe lahko veljajo, če dostopate do vsebine prek virov tretjih oseb. Ko se na primer povežete s storitvijo YouTube, veljajo [pogoji uporabe](https://www.youtube.com/t/terms) in [izjavo o zasebnosti](https://policies.google.com/privacy) za YouTube. Microsoft lahko v bodoče dodata še druge ponudnike video vsebine.

### <a name="research"></a>Raziskovanje

[Raziskovanje](https://support.office.com/article/b862efc5-9a7b-4f88-a23d-93712d6e4397) se poveže s storitvami v oblaku, da pridobi rezultate slovarja, tezavra, prevodov in iskanja besed. Ko uporabite to izkušnjo, se privzeto poveže z Microsoftovimi storitvami in zanjo veljata [pogodba o Microsoftovih storitvah](https://www.microsoft.com/servicesagreement) ter [izjava o zasebnosti](https://privacy.microsoft.com/). Raziskovanje vam omogoča, da dodate druge ponudnike storitev. Če želite uporabiti drugega ponudnika storitev, se boste morda morali strinjati z dodatnimi pogoji.

> [!NOTE]
> Raziskovanje se razlikuje od raziskovalca. V novejših različicah Officea je poleg raziskovanja na voljo še izkušnja raziskovalca. Raziskovalec je novejša storitev, ki jo omogoča Bing, in smo jo opisali v razdelku [izkušnje, ki za delovanje uporabljajo Bing](#experiences-that-rely-on-bing) tega članka.

### <a name="weather-bar-in-outlook"></a>Vrstica za vreme v Outlooku

V [vrstici za vreme](https://support.office.com/article/d11b7532-7c58-489e-8103-5cc5d727b06b) v Outlooku je prikazana vremenska napoved za geografske lokacije, ki jih izberete. Vrstica za vreme v Outlooku se med uporabo privzeto poveže s storitvijo Vreme MSN. MSN je v lasti Microsofta in upoštevati je treba [pogodbo o Microsoftovih storitvah](https://www.microsoft.com/servicesagreement) ter [Microsoftovo izjavo o zasebnosti](https://privacy.microsoft.com/). Če uporabljate vrstico za vreme s storitvijo Vreme MSN, Microsoft ne zazna vaše lokacije in izbranih mest ni mogoče povezati z vami. [Privzeto nastavitev lahko spremenite](https://docs.microsoft.com/office/client-developer/outlook/weather/extending-the-weather-bar-in-outlook), če se želite povezati z drugimi ponudniki vremenskih storitev. Če želite uporabiti drugega ponudnika vremenskih storitev, preberite izjavo o zasebnosti in pogoje licence tega ponudnika, da boste izvedeli, kateri pogoji veljajo.

## <a name="experiences-that-allow-you-to-submit-feedback"></a>Izkušnje, s katerimi lahko pošiljate povratne informacije

### <a name="help--feedback"></a>Pomoč > Povratne informacije

Ko odprete meni **Pomoč** > **Povratne informacije** in posredujete povratne informacij ali odgovorite na enega od naših vprašalnikov »Sporočite nam svoje povratne informacije« med uporabo aplikacije za Office 365 ProPlus, so posredovane informacije poslane Microsoftu in veljajo pogoji [pogodbe o Microsoftovih storitvah](https://www.microsoft.com/servicesagreement) in [izjave o zasebnosti](https://privacy.microsoft.com/). Ko pošljete povratne informacije, uporabite gumb za povratne informacije, po želji lahko pošljete e-poštni naslov in/ali posnetek zaslona okna. To niso zahtevane informacije.  

#### <a name="outlook-is-an-exception"></a>Outlook je izjema

Meni **Pomoč** > **Povratne informacije** v Outlooku se razlikuje od menija **Pomoč** > **Povratne informacije** v drugih aplikacijah za Office 365 ProPlus. Ko pošljete povratne informacije prek menija **Pomoč** > **Povratne informacije** v Outlooku, Microsoftu dovolite, da zbere Outlookove dnevnike za razreševanje morebitnih težav z učinkovitostjo delovanja. Ti dnevniki lahko vsebujejo osebne podatke, kot so vaše ime, e-poštni naslov, vsebina vaših e-poštnih sporočil ali pogoji iskanja. To storitev zagotavlja Microsoftova licenca, ki jo ima vaša organizacija. Če se odločite poslati povratne informacije prek gumba povratnih informacij v Outlooku, vam ni treba podpisati ločene pogodbe z Microsoftom, in nastavitev zasebnosti, opisana v tem članku, ne velja.

### <a name="help--suggest-a-feature"></a>Pomoč > Predlog za funkcijo

Predlog za funkcijo je izkušnja, ki vam omogoča pošiljanje zamisli glede uporabe Outlooka. Vaši predlogi so posredovani neposredno prek storitve UserVoice tretje osebe. Če posredujete zamisli prek izkušnje predloga za funkcijo, veljajo [pogoji storitve in pravilnik o zasebnosti za UserVoice](https://outlook.uservoice.com/tos).

## <a name="how-to-determine-if-your-admin-has-given-you-the-ability-to-use-optional-connected-experiences"></a>Kako ugotovim, ali mi je skrbnik omogočil uporabo izbirnih povezanih izkušenj

Če želite ugotoviti, ali vam je skrbnik omogočil uporabo izbirnih povezanih izkušenj v aplikaciji za Office 365 ProPlus, nameščeni v napravi s sistemom Windows, odprite meni **Datoteka** > **Račun** > **Zasebnost računa** in izberite **Upravljanje nastavitev**. Če vam skrbnik ni podelil nadzora, bo prikazano sporočilo »Skrbnik vaše organizacije upravlja vaše nastavitve zasebnosti in se je odločil, da onemogoči izbirne povezane izkušnje«.

## <a name="your-privacy-settings"></a>Vaše nastavitve zasebnosti

Če vam je skrbnik omogočil uporabo izbirnih povezanih izkušenj v aplikaciji za Office 365 ProPlus, nameščeni v napravi s sistemom Windows, lahko kadar koli odprete meni **Datoteka** > **Račun** > **Zasebnost računa** in izberete **Upravljanje nastavitev** in konfigurirajte nastavitve. Če so izbirne povezane izkušnje omogočene, lahko kadar koli uporabite storitve, opisane v tem članku. Če so izbirne povezne izkušnje onemogočene, do njih ni mogoče dostopati.

## <a name="diagnostic-data"></a>Diagnostični podatki

Če uporabljate katero koli od izbirnih storitev v oblaku, opisanih v tem članku, lahko Microsoft zbira diagnostične podatke (kot so podatki o uporabi, napake in podatki o učinkovitosti delovanja) o učinkovitosti uporabljene izkušnje. Ti diagnostični podatki lahko vsebujejo »osebne podatke«, kot so opredeljeni v 4. členu GDPR-ja za EU. Za vse diagnostične podatke, ki jih zbira Microsoft med uporabo aplikacij in storitev za Office 365 ProPlus, so uporabljeni psevdonimi, kot je določeno v razdelku 8.3.3 standarda ISO/IEC 19944:2017.


## <a name="related-topics"></a>Sorodne teme

- [Pregled kontrolnikov zasebnosti za Office 365 ProPlus](overview-privacy-controls.md)
- [Zahtevani podatki storitev za Office](required-service-data.md)